<p>Edizione Nazionale <span id="mention-0" class="mention person" about="Moro" data-label="Moro">Moro</span> </p><p>Marcatura e annotazione documenti</p><p>Di seguito elenchiamo i metadati che i ricercatori e le ricercatrici dovrebbero inserire o marcare. L’obiettivo è di fornire manualmente una serie di informazioni che permettano al sistema di elaborarle e organizzarle in base alle specifiche esigenze di fruizione dell’utente finale. La scelta di includere o meno alcuni elementi ha chiare ricadute sulle funzionalità della piattaforma digitale e dipende dunque da ciò che si immagina possa fare (e debba essere) l’edizione. Accanto ad alcuni elementi standard legati alla struttura del documento, vi sono alcune tipologie di marcatura utili a organizzare i documenti in forma flessibile (ad esempio per tipologia testuale o per temi) che il Comitato Scientifico dell’Edizione Nazionale ha articolato in modo più specifico.</p><p><strong>Metadati descrittivi dei singoli documenti di Aldo <span id="mention-1" class="mention person" about="Moro">Moro</span> costituenti i tomi e i volumi delle due sezioni dell'edizione nazionale da inserire in un documento excel a cura dei ricercatori</strong> <strong>e delle ricercatrici</strong></p><p>- ID univoco del documento (n.sezione_n.volume_n.tomo_00n.documento: es. il documento n. 1 del volume 1 della sezione 1 sarà identificato come 1_1_0_001; il documento n. 1 del tomo 1 del volume 2 della sezione 1 sarà identificato come: 1_2_1_001)</p><ul><li>Titolo </li><li>Luogo di edizione </li><li>Data (anno, oppure GG/MM/AA) </li><li>Ricercatore curatore del documento (cognome, nome &lt;anno di nascita&gt;)</li><li>Storia del documento: sede editoriale, storia del documento, riferimenti d’archivio, indicazione di varianti…da implementare </li><li>Tipologia di documento: Ecco l’elenco dei tipi testuali possibili scelto dal Comitato Scientifico (è ammissibile in caso di sovrapposizioni o adiacenze tra le tipologia una doppia caratterizzazione):</li></ul><ol><li>Articolo su periodico</li><li>Articolo su quotidiano</li><li>Comunicato stampa</li><li>Discorso in sede pubblica/Comizio</li><li>Documento interno (rapporto, relazione, lettera-circolare, audizione/udienza, ecc.)</li><li>Intervento di partito</li><li>Intervento in sede parlamentare</li><li>Intervento istituzionale</li><li>Intervento radiofonico/televisivo</li><li>Intervista</li><li>Lezione universitaria</li><li>Libro/intervento in libro</li><li>Opuscolo</li></ol><ul><li>Ruolo dell’autore: si tratta di indicare il/i ruolo/i ricoperto/i in quel momento da <span id="mention-2" class="mention person" about="Moro">Moro</span> (presidente del consiglio, segretario di partito, presidente di partito, ministro degli esteri...) per poter poi riorganizzare il materiale anche sulla base dei suoi incarichi e non solo sulla base della tipologia testuale. Ecco l’elenco della tassonomia proposta:</li></ul><ol><li>Delegato Aspiranti della Gioventù Cattolica</li><li>Studente</li><li>Membro della FUCI</li><li>Presidente del circolo di Bari della FUCI</li><li>Assistente volontario alla cattedra di diritto e procedura penale</li><li>Presidente nazionale della FUCI</li><li>Professore di Filosofia del Diritto</li><li>Membro del Movimento Laureati dell’Azione Cattolica</li><li>Membro dell’Ufficio stampa del governo Badoglio</li><li>Giornalista e commentatore politico</li><li>Presidente del Comitato direttivo provvisorio per la FUCI meridionale</li><li>Segretario Centrale del Movimento Laureati dell’Azione Cattolica</li><li>Direttore di “Studium”</li><li>Membro dell’Assemblea Costituente</li><li>Vicepresidente del gruppo democristiano alla Costituente</li><li>Membro della Camera dei Deputati</li><li>Sottosegretario al ministero degli Affari  Esteri con delega per l’Emigrazione</li><li>Membro dell’Unione Giuristi Cattolici</li><li>Membro di Iniziativa Democratica</li><li>Professore di diritto penale</li><li>Professore di diritto e procedura penale</li><li>Membro della Commissione parlamentare di esame del disegno di legge relativo alla costituzione e al funzionamento della Corte Costituzionale</li><li>Presidente del gruppo DC alla Camera</li><li>Ministro di Grazia e Giustizia</li><li>Consigliere nazionale della DC</li><li>Ministro della Pubblica Istruzione</li><li>Segretario politico della DC</li><li>Presidente del Consiglio</li><li>Titolare <em>ad interim</em> del ministero degli Esteri</li><li>Ministro degli Esteri</li><li>Presidente della Commissione Affari Esteri della Camera</li><li>Presidente di turno della Comunità Europea</li><li>Presidente del Consiglio Nazionale della DC</li></ol><ul><li>Temi: avere a disposizione una marcatura tematica del singolo documento  consentirà di suddividere tematicamente i testi di <span id="mention-3" class="mention person" about="Moro">Moro</span>, indipendentemente dalla loro tipologia testuale. Se l’utente, ad esempio, vorrà riunire tutti i testi dedicati alla politica internazionale, con un clic li potrà organizzare in un unico ambiente, indipendentemente dalla loro origine, dalla data di composizione, dalla sede di pubblicazione, dal volume dell’edizione in cui è inserito. Ecco la la classificazione dei temi scelta dal Comitato, tra cui i curatori sceglieranno di volta in volta per caratterizzare il testo (è possibile una multipla caratterizzazione e modificabile ):</li></ul><ol><li>Chiesa</li><li>Cultura/Istruzione</li><li>Diritto</li><li>Partito</li><li>Politica interna</li><li>Politica internazionale</li><li>Religione</li><li>Società </li><li>Stato</li><li>Vita locale</li></ol><p><strong>Struttura di ogni sezione/volume/tomo (+ struttura interna per paragrafi + note per ogni documento da inserirsi nell'ambiente di marcatura con il supporto degli assegnisti) </strong></p><ul><li>Capitoli (corripondono alle macro sezioni, e.g. ogni anno in cui si articola la sezione/volume)</li><li>Paragrafi</li><li>Note di <span id="mention-4" class="mention person" about="Moro">Moro</span></li><li>Note di commento del curatore: il commento dovrà fornire gli elementi utili ai fini della comprensione del documento, riguardo ai temi trattati, alle vicende biografiche di <span id="mention-5" class="mention person" about="Moro">Moro</span>, all’identificazione dei personaggi nominati, ecc.. </li></ul><p><strong>Elementi intratestuali da inserire a cura dei ricercatori e delle ricercatrici nell'ambiente di marcatura appena sarà disponibile </strong></p><ul><li>Citazioni: serve a misurare quanto <span id="mention-6" class="mention person" about="Moro">Moro</span> richiama in modo univoco e riconoscibile pensieri, esperienze, espressioni altrui. Collegando ogni citazione a un nome, sarà possibile visualizzare l’insieme delle citazioni contenute in uno o più documenti, fornendo maggiori informazioni rispetto al semplice elenco delle persone menzionate (una cosa è sapere che <span id="mention-7" class="mention person" about="Moro">Moro</span> parla di Maritain, altra cosa è sapere che ne cita direttamente il pensiero). Le citazioni indirette e non esplicite verranno inserite solo se auto-evidenti e non frutto di interpretazione da parte dei curatori.</li><li>Riferimenti bibliografici: sono i riferimenti richiamati da <span id="mention-8" class="mention person" about="Moro">Moro</span> nel corpo del testo o in nota; può servire a generare in automatico una sorta di bibliografia di <span id="mention-9" class="mention person" about="Moro">Moro</span>.</li><li>Nomi di persona: questa tipologia di annotazione prevede non soltanto la marcatura nel testo di nomi propri di persona, ma anche l’assegnazione manuale di un’etichetta che corrisponda al nome e cognome per esteso della persona menzionata nel testo (es. Nenni -&gt; Pietro Nenni). Il Comitato ha concordato anche sulla opportunità di marcare anche i riferimenti non espliciti, sciogliendo espressioni come “il presidente”, “il ministro degli Interni”, “il Santo Padre”… Il sistema può riconoscere in automatico i nomi di persona, ma ovviamente non può risolvere i dubbi di attribuzione legati a riferimenti indiretti; la marcatura manuale consente di avere un indice molto più accurato delle persone citate. </li><li>Nomi geografici: questa annotazione si riferisce alla marcatura nel testo di tutte le espressioni a cui è possibile associare delle coordinate geografiche, ovvero luoghi di città, località, aree geografiche.In tutta probabilità è sufficiente il riconoscimento automatico proposto dal software; nelle prossime settimane si può fare un test sulla base dei materiali già disponibili, così da comprendere se è possibile evitare la marcatura manuale. Il Comitato ha convenuto di aspettare il risultato del test e poi decidere in base ad esso.</li><li>Organizzazioni: Il Comitato ritiene importante marcare le istituzioni/organizzazioni/enti richiamati da <span id="mention-10" class="mention person" about="Moro">Moro</span> nei suoi scritti e interventi si potrebbe così generare un elenco delle realtà istituzionali di cui si occupa nei suoi scritti e interventi, risalendo facilmente ai relativi documenti. In relazione alle possibili ambiguità legate all’attribuzione delle etichette a singole realtà organizzative e istituzionali, il Comitato ritiene che gli annotatori debbano marcare le organizzazioni così come sono indicate nel testo originale Sarà cura del Comitato stesso in sede di redazione dei singoli volumi procedere a individuare, in accordo con l’editore, in modo da evitare disomogeneità da volume a volume.</li></ul><p> </p>